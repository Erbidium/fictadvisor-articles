---
title: Про правопорушення в гуртожитках
author: Відділ гайдів, @MaZar24
---

![Untitled](https://telegra.ph/file/06df2e0b5f21ddb1d5aec.png)

В правилах внутрішнього розпорядку в студентських гуртожитках КПІ є пункт 4.2, що говорить: 

> За порушення цих правил, а також за вчинки, несумісні зі званням студента, на мешканців чекає **покарання**.
> 

Сьогодні розберемось що це за покарання, що сумісне зі званням студента, а що ні, за що карають і як покарання уникнути.

### Я живу в гуртожитку КПІ. Чи важко порушити якесь правило?

В цілому - ні, особливо через незнання якихось деталей. Підписуючи договір на проживання, студент погоджується з усім, що в ньому написано. Ми сподіваємося, що перед тим як поставити підпис, ти хоч раз його прочитав і сьогоднішня стаття лише трохи доповнить картину. Знати ці правила насправді не обов'язково, але, як то кажуть, попереджений - значить озброєний. Та й додаткові проблеми, що можуть виникнути, не втішать нікого.

### Добре, я готовий! Які саме правила можна порушити?

Порушити можна багато всього, але розглянемо лише "популярні" правопорушення, за які викликають на комісію. Не рекомендується:

- проходити поза вахтою та проводити гостей поза вахтою, а також передавати свою перепустку комусь іншому;
- залишати гостей після 23:00;
- не показувати перепустку до гуртожитку та відмовляти у допуску до приміщення адміністрації гуртожитку та студмістечка, а також представникам ДНД та студради. Водночас, без твого особистого дозволу і присутності вони не можуть зайти в твою кімнату, що оголошено [правом 4.2.8](https://ccu.gov.ua/storinka-knygy/428-pravo-na-nedotorkannist-osobystogo-zhyttya) на недоторканість особистого простору Конституційного Суду України;
- не своєчасно оплачувати проживання (під час воєнного стану до цього ставляться з більшим розуміння, але все ж таки, платити доведеться);
- курити та зберігати пристосування для куріння (бонги, кальяни, трубки, та й електронні цигарки теж);
- зберігати та вживати алкогольні, токсичні, наркотичні речовини;
- голосно слухати музику після 22:00;
- робити з кімнати звалище. Існують [певні санітарні норми](https://zakon.rada.gov.ua/laws/show/v4719400-88#Text) і правила для жителів гуртожитків, які повинні контролювати органи адміністрації та яких дотримуються студенти, але в цілому потрібно пам’ятати, що ми не свині і те, що довести кімнату до нормального стану, коли будуть обговорюватись якісь покарання, доволі важко.

### Мені закони не писані, хочу бути авторитетом. Що мені загрожує у випадку фіксації правопорушення?

Список покарань дуже вичерпний, а на комісіях найчастіше сформувався свій прейскурант злочин-покарання. У вас є унікальна можливість отримати: 

- зауваження;
- догану по факультету/університету;
- непоселення наступного року або на літній період;
- виселення із гуртожитку в двотижневий термін;
- відрахування з універу (дуже рідко і суперечить закону про вищу освіту);
- крім того, тобі можуть ввічливо запропонувати відпрацювання в гуртожитку/студмістечку.

### До мене в двері стукають, чи обов’язково відчиняти?

Так, пункт 3.1.11 договору проживання свідчить, що представникам адміністрації, уповноваженим ними особами, а також представникам студради, профспілки та ДНД, ти зобов'язаний відчинити двері, але без прямого направлення в кімнату впустити не зобов’язаний.

### А звідки я знаю, хто до мене стукає?

З представниками адміністрації ти познайомився, коли заселявся до гуртожитку. Відповідно до *статті 13 типового становища ДФОГП* представники ДНД зобов'язані мати при собі посвідчення та характерну пов'язку, надіту на ліву руку. А своїх факультетських активістів швидше за все знають всі.

### Що буде, якщо я просто зачиню двері на замок і вдам, що мене немає?

Представники ДНД складуть акт, а на комісію викличуть усіх мешканців кімнати. За Договором ти зобов'язанй надати їм доступ, але самостійно потрапити до кімнати без твого дозволу ніхто не має права. Звичайно, щоб отримати дозвіл, їм потрібно запитати щось на кшталт: “Можна увійти?”. Адже ти можеш бути не одягнений.

### Чи повинен я показувати документи?

Тільки перепустка до гуртожитку, але не паспорт чи студентський квиток. Жоден із цих документів не доводить твоє проживання в гуртожитку. Якщо ти відмовишся показати документи, можеш потрапити в список нелегалів, якщо складатимуть акт про правопорушення.

### Представники ДНД застосовують до мене фізичну силу, некоректно виражаються, загрожують. Що робити?

Перестати читати цей гайд та почати знімати.

Відповідно *до статті 14 типового положення ДФОГП*, представники ДНД мають право застосовувати фізичну силу або засоби самозахисту лише під час спільної роботи з органами внутрішніх справ або в ситуаціях, де їх життю або здоров'ю загрожує небезпека.

### ДНДшники апелюють [статтею 307 Цивільного Кодексу України](https://zakon.rada.gov.ua/laws/show/435-15#Text:~:text=%D0%A1%D1%82%D0%B0%D1%82%D1%82%D1%8F%20307.%20%D0%97%D0%B0%D1%85%D0%B8%D1%81%D1%82%20%D1%96%D0%BD%D1%82%D0%B5%D1%80%D0%B5%D1%81%D1%96%D0%B2%20%D1%84%D1%96%D0%B7%D0%B8%D1%87%D0%BD%D0%BE%D1%97%20%D0%BE%D1%81%D0%BE%D0%B1%D0%B8%20%D0%BF%D1%80%D0%B8%20%D0%BF%D1%80%D0%BE%D0%B2%D0%B5%D0%B4%D0%B5%D0%BD%D0%BD%D1%96%20%D1%84%D0%BE%D1%82%D0%BE%2D%2C%20%D0%BA%D1%96%D0%BD%D0%BE%2D%2C%20%D1%82%D0%B5%D0%BB%D0%B5%2D%20%D1%82%D0%B0%20%D0%B2%D1%96%D0%B4%D0%B5%D0%BE%D0%B7%D0%B9%D0%BE%D0%BC%D0%BE%D0%BA). Кажуть, знімати не можна.

Третя частина цієї статті говорить, що знімати без згоди можна у випадках, встановлених законом. Ти знімаєш можливе правопорушення. Крім того, Конституція України у статтях [31](https://zakon.rada.gov.ua/laws/show/254%D0%BA/96-%D0%B2%D1%80#Text:~:text=%D0%A1%D1%82%D0%B0%D1%82%D1%82%D1%8F%2031.,%D0%BE%D0%B4%D0%B5%D1%80%D0%B6%D0%B0%D1%82%D0%B8%20%D1%96%D0%BD%D1%84%D0%BE%D1%80%D0%BC%D0%B0%D1%86%D1%96%D1%8E%20%D0%BD%D0%B5%D0%BC%D0%BE%D0%B6%D0%BB%D0%B8%D0%B2%D0%BE.) та [34](https://zakon.rada.gov.ua/laws/show/254%D0%BA/96-%D0%B2%D1%80#Text:~:text=%D0%A1%D1%82%D0%B0%D1%82%D1%82%D1%8F%2034.%20%D0%9A%D0%BE%D0%B6%D0%BD%D0%BE%D0%BC%D1%83%20%D0%B3%D0%B0%D1%80%D0%B0%D0%BD%D1%82%D1%83%D1%94%D1%82%D1%8C%D1%81%D1%8F%20%D0%BF%D1%80%D0%B0%D0%B2%D0%BE%20%D0%BD%D0%B0%20%D1%81%D0%B2%D0%BE%D0%B1%D0%BE%D0%B4%D1%83%20%D0%B4%D1%83%D0%BC%D0%BA%D0%B8%20%D1%96%20%D1%81%D0%BB%D0%BE%D0%B2%D0%B0%2C%20%D0%BD%D0%B0%20%D0%B2%D1%96%D0%BB%D1%8C%D0%BD%D0%B5%20%D0%B2%D0%B8%D1%80%D0%B0%D0%B6%D0%B5%D0%BD%D0%BD%D1%8F%20%D1%81%D0%B2%D0%BE%D1%97%D1%85%20%D0%BF%D0%BE%D0%B3%D0%BB%D1%8F%D0%B4%D1%96%D0%B2%20%D1%96%20%D0%BF%D0%B5%D1%80%D0%B5%D0%BA%D0%BE%D0%BD%D0%B0%D0%BD%D1%8C.) та їх трактуванні Конституційним судом зйомку дозволяє.

### Мені все-таки здається, що хтось тут не має рації. Чи можу я викликати поліцію?

І ти, і представники ДНД мають право викликати поліцію. 102, безкоштовний дзвінок з мобільних телефонів всіх операторів.

### Таке відчуття, що в мене в кімнаті хочуть щось знайти. Чи можу я пограти з гостями в холодно-гаряче?

Проводити обшук у твоїй кімнаті без відповідного дозволу, ордера, не має права навіть представник поліції. Вони можуть здійснити лише поверховий огляд: заглянути під ліжко, подивитися, що лежить на полицях, столах, підвіконні. Відкрити закриту шафу та холодильник — це вже обшук.

Але якщо хочеться щось показати, що підтвердить твою невинність — дій, ти намагаєшся довести те, що ти не винен.

### ДНДшники пішли, що робити?

Щоб порушник мав можливість висловити свою версію подій, тебе зобов'язані запросити на комісію з правопорушень. Це може бути зроблено як усно, так і письмово. Рекомендуємо комісії не пропускати, оскільки іноді вирішальне значення має так зване “поведінка на комісії”. В очікуванні комісії у тебе є час:

- зібрати документи, які пом'якшать твою долю.
- знайти свідків і попросити  їх написати пояснювальні записки, які підтверджують твої слова;
- зібрати докази своєї невинності чи порушень з боку представників ДФОГП та/або студради/профспілки.

Також, якщо ти член ОСС, або активно взаємодіяв з ОСС, можна звернутись до профспілки та органів студентського самоврядування за клопотанням, у якому їхні представники висловлять свою точку зору про тебе, чому ти не заслуговуєш покарання, або ж заслуговуєш, але в іншій формі (потрібно розуміти, що поручитись за випадкових людей ОСС не може). На жаль, профспілка захищає лише людей, які є членами ППЗС, а ОСС захищає всіх. 

### Я прийшов на комісію. Там будуть знайомі особи? І що мені робити?

До складу комісії входять: представники адміністрації гуртожитку, а також представники ОСС, ДНД та профспілки. Більшу частину комісії доведеться чекати за дверима, поки тебе не покличуть висловити свою точку зору. Буде чудово, якщо на цей момент у комісії вже будуть зібрані тобою пояснювальні та клопотання. Постарайся ознайомити з ними якнайбільше людей до комісії, щоб усі знали про існування цих паперів. Якщо комісія вважатиме за потрібне тебе послухати, тебе запросять. Висловлюючи свою версію подій, не обманюй і говори спокійно.

### Я вважаю, що комісія винесла неправильне рішення. Що робити?

Якщо ти вважаєш результати комісії незадовільними, ти можеш написати заяву на перегляд. Є три рівні комісій, пройшовши які, є шанс досягти бажаного результату:

- рівень гуртожитку;
- рівень студмістечка;
- рівень університету.

Щоб потрапити на комісію зі студмістечка, потрібно написати прохання про перегляд на ім'я заступника директора студмістечка Лазаренка Є. Б.

Щоб потрапити на комісію з універу – на ім'я голови комісії з профілактики правопорушень *Мельниченка С.В.*

До прохань настійно рекомендуємо прикріпити клопотання та докази, які ти збереш в очікуванні нової комісії. І зважити всі "за" та "проти" переходу на наступний рівень.

### Я зрозумів, що комісії це погано, і не хочу туди. Чи можна їх якось уникнути?

На жаль, у нас все ще діє принцип: "не спійманий - не злодій", але єдина рекомендація, яку ми даємо - не порушуй. Це так просто!

### Я вже досить знаю, щоб не порушувати. Що ще цікавого?

Так. Насправді більшість комісій це не кровожерливі менеджери середньої ланки, які хочуть всіх виселити. Але треба враховувати, що сидять там люди, які працюють у студмістечку роками та вже втратили віру в людяність.

Та й сама по собі ДНД має існувати як організація, яка захищає студентів, так що не соромтеся звертатися до них за допомогою, а краще відразу набирайте 102.

До речі, за правопорушення в універі також можуть виселити з гуртожитку, але це дуже рідко.

І ще одне, на комісіях дуже не люблять історії про наркотики (навіть канабіноїди) та лазіння балконами.

Гайд написаний за участі СРС КПІ. Якщо виникли питання, звертайся до боту СРС та підписуйся на канал студмістечка і свого гуртожитку!

> *Гайд написаний за участі СРС КПІ. Підписуйся на [канал студмістечка](https://t.me/kpicampus) і свого гуртожитку! Якщо виникли питання, звертайся до [бота СРС](https://t.me/kpicampus_bot).*
>