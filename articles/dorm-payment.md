---
title: Оплата за проживання в гуртожитку
author: Студрада ФІОТ
---

![oplata.png](https://telegra.ph/file/ba97cb36a9cb27c6d2542.png)

Настав час платити, а ти не знаєш що тобі робити? Цей гайд розкаже, які зараз ціни в гуртожитках та якими способами можна внести кошти за проживання.

Із цінами, відповідними до площі кімнат та типу (блочний/коридорний) гуртожитку можна ознайомитися у [положенні](https://t.me/kpicampus/1053). При чотирьохмісному поселенні в гуртожитку блочного типу необхідно заплатити 912-916 ₴ за місяць, а в гуртожитку коридорного типу — 800 ₴ (якщо менше людей ніж максимально можливо — платити доведеться більше). Окремо стягується плата за електроенергію, яка залежить від кількості електроприладів. З інформацією про кожен гуртожиток можна ознайомитися [за посиланням](https://telegra.ph/Polnyj-gajd-po-obshchagam-KPI-dlya-chajnikov-07-30).

Згідно з договором, потрібно проплачувати проживання на місяць вперед, бо з боржниками можуть розірвати договір та виселити їх.

**Важливо: усі платежі проходять електронно та безготівково.**

Актуальні реквізити для оплати:

> Постачальник послуг: КПІ ім. Ігоря Сікорського
> 
> р/р UA048201720313271001202013853
> 

> МФО 820172
> 

> ЄДРПОУ 02070921
> 

> Б.н.538
> 

Оплатити проживання у гуртожитку можна кількома способами:

# **Через сервіс [hostelpay.kpi.ua](https://hostelpay.kpi.ua/) (комісія 1 ₴ - 2,5%):**

1. Шукаємо список рахунків, увівши ПІБ/ІПН/серію та № паспорту/номер ID-картки/ID анкету. 

![https://telegra.ph/file/a0fe5415f77b6124171fd.png](https://telegra.ph/file/a0fe5415f77b6124171fd.png)

1. Отримуємо список рахунків з урахуванням субсидії.

![https://telegra.ph/file/869c65c02757d1c758caa.png](https://telegra.ph/file/869c65c02757d1c758caa.png)

1. Оплачуємо через Portmone (комісія 2,5%) або через Приват24 (комісія 1 ₴).

Portmone краще використовувати винятково для відновлення перепустки, адже комісія 2,5% не надто приємна.

# **Через monobank (без комісії):**

1. Обираємо «Інші платежі».
2. «Платіж за IBAN».
3. Вставляємо IBAN КПІ (UA048201720313271001202013853).
4. «Проживання в гуртожитку (Студмістечко)».
5. Вводимо номер кімнати та гуртожитку, обираємо період та вводимо суму, в графі «б.н.» вводимо 538.
6. Натискаємо «Далі».
7. Оплачуємо n ₴, де n — сума сплати.
8. Редагуємо призначення платежу, щоб воно набуло такої форми:
    
    > б.№538 за проживання гуртожиток №__, термін з "_" *___* 202_ р. по "_" *__* 202_ р. від *__________*
    > 

# **Через термінал ПриватБанку (комісія 0,2-0,5%):**

> [Карта терміналів](https://privatbank.ua/map)
> 
1. Вибираємо «Оплата інших послуг».
2. У пошуку вводимо: Національний технічний університет України «Київський політехнічний інститут».
3. Заповнюємо поля своїми даними.
4. Друкуємо чек і заносимо завідуючій, щоб вона відмітила його наявність у журналі.

# **Через Приват24 (комісія 1 ₴):**

1. Заходимо в платежі.
2. Вводимо ЄДРПОУ із реквізитів (02070921).
3. Обираємо оплату за гуртожиток.
4. Вводимо ПІБ/ІНП/Серію та номер паспорта/Номер ID-картки/ID-анкету.
5. Сплачуємо за гуртожиток. 

# Через IBOX (комісія 3 ₴ + 2%):

> [Карта терміналів](https://ibox.ua/map)
> 
1. У назві послуги вводимо «Реквізити».
2. Обираємо «Платіж за реквізитами».
3. «Оплата за навчання, гуртожитки та дитячі садки».
4. Уводимо номер рахунку отримувача.
5. Прописуємо назву отримувача (КПІ ім. Ігоря Сікорського).
6. Заповнюємо ЄДРПОУ.
7. У полі «Призначення платежу» вводимо:

> *б.№538 за проживання гуртожиток №__, термін з "_" ___ 202_ р. по "_" __ 202_ р. від __________*
> 
1. Заповнюємо ПІБ.
2. Уводимо номер мобільного телефону.
3. Прописуємо суму платежу.
4. Перевіряємо вказані реквізити.
5. Вносимо кошти.

> *Гайд написаний за участі СРС КПІ. Підписуйся на [канал студмістечка](https://t.me/kpicampus) і свого гуртожитку! Якщо виникли питання, звертайся до [бота СРС](https://t.me/kpicampus_bot).*
>
