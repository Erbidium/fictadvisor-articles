---
title: Поселення в гуртожиток
author: Відділ гайдів, @Introver_t
---

![](https://telegra.ph/file/9db5ea9fa7044b44eb525.png)

Поселення першокурсників з інших міст проходить за кілька днів до навчання. Розділимо його на кілька етапів:

## 1. Підготовчий

Перед відправленням у Київ перевір усі необхідні документи. Зверни увагу на те, що ***не обов’язково змінювати прописку заради поселення.***

### Візьми з собою:

- Паспорт;
- Довідку про реєстрацію місця проживання (форма 13);
- ІПН (індивідуальний податковий номер);
- Довідку про проходження флюрографії;
- Довідку від дерматолога про відсутність шкірних захворювань;

***Зверни увагу, довідка має бути видана не пізніше, ніж за 14 днів до поселення;***

- Довідку від сімейного лікаря;
- Гроші для сплати проживання мінімум на місяць вперед (коридорний тип гуртожитку – 800 грн, блочний – ~1000 грн);

***Оплата відбувається лише безготівковим способом***

Обдумай, які речі тобі необхідні для комфортного самостійного життя, і поступово готуй їх. Про наш досвід можна почитати в *[збірці порад по життю в гуртожитку](https://telegra.ph/Sollection-of-tips-07-28)*.

## 2. Прибуття

Прибувши до Києва, потрібно дістатися до студмістечка. Якщо ти приїхав на одну з чисельних автостанцій, найімовірніше, метро – найкращий вибір. Якщо ж вирушаєш із залізничного вокзалу або АС «Київ», можеш скористатись швидкісним трамваєм.

1. **Метро** (ціна: 8 грн). Діставшись до найближчої станції пішки чи громадським транспортом, вирушай на зупинку «Політехнічний інститут» червоної лінії.
2. **Швидкісний трамвай** (вартість: 8 грн). Потрібно сісти на трамвайній зупинці «Старовокзальна» і проїхати до станції «Олекси Тихого» (стара назва – «Польова»). Трамвай зручний тим, що ти одразу дістанешся до гуртожитків.

![Untitled](https://telegra.ph/file/bdac0484a77781f70603d.png)
*Прохід до трамваю з залізничного вокзалу*

![Untitled](https://telegra.ph/file/16f13bdc7b5899b774546.png)
*Прохід до трамваю з автовокзалу*

![Untitled](https://telegra.ph/file/8157dddecf562ead8b09b.png)
*Карта розміщення гуртожитків КПІ*

## 3. Заселення

Після приїзду в кампус дістанься до вказаного у листі/запрошенні гуртожитку та чекай черги до паспортиста. Він видасть тобі ордер на основі перерахованих у першому пункті документів. Далі потрібно буде:

1. Заповнити та підписати договір на проживання та ознайомитись з правилами;
2. Оплатити проживання мінімум на місяць вперед ([гайд по оплаті](https://fictadvisor.com/articles/dorm-payment));
3. Отримати пропуск, ключ до кімнати, і, за бажанням, матрац, подушку і постільну білизну (її можна регулярно міняти на чисту).

Вітаємо! Ти успішно поселився(лась) в гуртожиток КПІ.

> Гайд написаний за участі СРС КПІ. Якщо виникли питання, звертайся до [боту СРС](https://t.me/kpicampus_bot) та підписуйся на [канал студмістечка](https://t.me/kpicampus) і свого гуртожитку!
>