---
title: Збірка порад по життю в гуртожитку
author: Відділ гайдів, @insanus_ego, @RoDlOn
---

![Збірка порад по життю в гуртожитку](https://telegra.ph/file/91800feb08c1d9b4b9804.png)

## Збірка порад по життю в гуртожитку

І так, ти з іншого міста і їдеш в дивний край, названий “гуртожиток КПІ”. Скажу одразу, тут не буде інформації про конкретні гуртожитки, де краще жити і т.д. Це скоріше саме загальний збірник порад по тому, як зручніше облаштуватись, що взяти, як не потрапити в неприємності з сусідами і так далі. Можливо буде поповнюватись))

## Що взяти з собою в гуртожиток

*Одразу попереджую, список носить більш рекомендаційний характер, щоб мінімізувати кількість речей, які ви берете з собою одразу. Особливо варто зважати на високу можливість дистанційки і на те, чи збираєтесь ви залишатись під час неї у гуртожитку. Якщо ви можете дозволити собі взяти велику сумку (вона скоріш за все знадобиться не одна) і привезти з собою одразу все — ваше право, головне щоб потім не тягали все туди-назад по кілька разів. Поруч є відділення Нової (№58 чи №213) та Укрпошти (**03056)***

### Що краще взяти з дому одразу:

1. **Одяг на перший час.** Решту можна потім поступово вивезти з дому чи переслати поштою. Уважно дивіться на погоду. Шуба вам точно не знадобиться, а якась тепліша кофта можливо.
    1. **Домашній одяг.** Є резон винести це окремим підпунктом, щоб не забути. Це різноманітні шорти-футболки, загалом в гуртожитах тепло навіть взимку.
    2. **Гумові капці.** Просто мастхев для душу, незалежно від гуртожитку. Також в них можна ходити по кімнаті, якщо не хочете брати більш теплі капці.
2. **Ноутбук.** Згодиться не тільки для навчання, а й загалом. На дистанційці/змішаному просто необхідний, бо сидіти з телефона ви швидко втомитесь. Для “програмістських” і не тільки спеціальностей це чи не 1-й пріоритет.
3. **Постіль.** Так, можна взяти все в гуртожитку, але своє приємніше і якісніше. Це ж і стосовно матраців і подушок. Привезти з собою це все, означатиме менше метушні з кастеляншою при закритті обхідного.
4. **Посуд.** Для початку вистачить кружки, дві тарілки (мілка і глибока), виделка, ложка, ніж — це можна взяти у подвійному екземплярі, з урахуванням можливих гостів. Також варто захопити невелику кастрюльку і пательню, але зручніше буде їх купити вже разом з сусідами/ками.
5. **Перекус.** Коли ви їдете поселятись, на вас чекає довгий і веселий (не дуже) процес поселення (і вірогідно прибирання кімнати), а готувати прям там одразу буде незручно, тому краще взяти з собою якісь бутерброди. На крайній — не так далеко знаходяться Пузата Хата, Мак і ще багато чого.
6. **Засоби особистої гігієни.** Щітка, паста, дезодорант, гель для душу і тд. Загалом, можна це все купити вже на місці. Поруч з гуртожитками є досить магазинів. Також непогано було б прикупити сумочку, щоб все це носити, якщо попадете в коридорний гуртожиток (там спільний душ).
7. **Рушники.** Щонайменше маленьке для рук, і велике — для тіла.
8. **Ліки першої необхідності.** Також можна купити на місці, але було б непогано мати найпростіший стартовий набір — пластирі, перекис, щось від голови, живота, застуди. 
9. **Банний халат.** Пункт більш актуальний для дівчат, але звернути увагу можна усім, оскільки в коридорних гуртожитках душ зазвичай у підвалі. Плюс, в ньому можна ходити по кімнаті і коридорах, а інколи навіть на вулицю вискочити.
10. **Тазик.** Доволі багатофункціональна річ — і голову помити, коли воду теплу відключили, і носочки випрати, і коли сильно перепив згодиться, і ще багато чого.
11. **Подовжувач.** Щоб ставити на зарядку телефони, ноутбуки, підключити лампи настільні, холодильник з мікрохвильовою і ще багато чого. Дуже важлива річ, можете взяти навіть два, багато не буде. Тільки обережно з проводкою, в більшості гуртожитків вона вже стара і не надто надійна.

*Тут знов варто наголосити — не тягніть все і одразу, багато речей значно простіше купити на кімнату. Щось могло залишитись від минулих мешканців, вас взагалі можуть підселяти до когось, хто вже обжився. Тому має сенс спочатку розвідати, що є в кімнаті.*

### Що можна (і потрібно) купити на місці:

1. **Продукти.** Потрібно ж з чогось готувати поїсти. Подивіться по своєму раціону, що ви частіше всього їсте. Навчіться готувати щонайменше декілька нескладних страв якщо ви не робили цього раніше: макарони з сосисками, яєшня/омлет, різноманітні крупи, картопля — найпростіші і швидкі в приготуванні страви, як і різні напівфабрикати: пельмені, вареники, котлети. Справа лише за вашим вмінням і смаком.
2. **Загальний посуд.** Щоб кожен не притарабанив з дому по каструлі, сковорідці і дошці для нарізання та не почав розмахувати руками куди ж його втклити, можна домовитись з сусідами і скинутись. Окремої уваги заслуговує друшляк - хоча воду можна зливати одразу з каструлі, він дасть вам +10 до навички готування макаронів.
3. **Побутова техніка.** Мікрохвильова, мультиварка, праска, фен, холодильник і інші приємні дрібниці. Стануть у пригоді, але везти з дому не зовсім раціонально. До того ж, якщо хтось із сусідів з’їде з гуртожитку раніше 4 курсу, вигідніше одразу купувати все разом, а не викупати потім чиєсь, бо плани у всіх змінюються. Багато хто під час остаточного виселення продає всі ці речі задешево, пошукати оголошення можна на [KPI Trade](https://t.me/kpi_trade).
4. **Інструменти.** Викрутка, плоскогубці, молоток, ізолента, скотч, клей тощо. Ними можна полагодити, підлатати, зробити з нуля майже все. Ви обмежені лише своєю фантазією, а тому краще купити — коштує не мільйон та полегшує життя, коли не потрібно бігати і шукати його по сусідах. Або ж завжди можна попросити в чаті гуртожитку, головне не отримати відповідь “в когось є)”.
5. **Набір для шиття.** Щоб зашити дірку на шкарпетці і пришити назад до сорочки відірваний ґудзик. Якщо не вмієте шити — попросіть маму допомогти розібратись, це простіше Вищої математики (ну, кому як). Або знову ж, набір можна попросити в гуртожитку, чи навіть чиюсь вмілу руку, за певну плату.
6. **Настільна лампа.** Можна купити на місці або взяти з дому, якщо пощастить, колишні мешканці залишать її після себе. Стане в нагоді як і в навчанні, так і як додаткове джерело світла. Бережіть зір, не сидіть перед яскравим екраном в повній темноті — вмикайте лампу.
7. **Побутове.** Мотузка для білизни, прищіпки, віник, швабра, відро для сміття та пакети до нього, губки, ганчірки, миючі засоби. Якщо не хочете жити під сантиметровим шаром пилу і горами мусору на підлозі, то краще не нехтувати. До того ж на мотузках частіше всього висять не тільки попрані речі, а й рушники з якими ви ходите в душ.
8. **Засіб від тарганів.** Вам може пощастити, і їх не буде, особливо якщо в кімнаті не жили якийсь час. Та скоріш за все вам прийдеться боротись з ними не на життя, а на смерть. Варіантів багато: пастки, гелі, мілки, тісто — обирайте на ваш смак, порівняльну карту ще ніхто не створював**.**
9. **Вішаки.** Їх знадобиться доволі багато. Можете взяти з дому або купити.
10. **Лопатка для взуття.** Дрібниця, а приємно. У вологу пору року може знадобитись також **сушка для взуття** і різні **засоби** (водотримкі, креми і тд)
11. **Меблі.** Достатньо шаф, стільців, полиць і іншого в кімнаті буде не завжди. У вашій кімнаті це все вже може бути, вам можуть додатково видати щось або замінити. Але велика частина меблів в гуртожитку вже розвалюється, тому гарною ідеєю буде щось собі докупити.

## Вахта, коменда, зава і як з ними поводитись

### Вахта

З ними краще дружити. Дізнайтесь у старшокурсників їх імена, характери, що люблять і приблизний графік. Завжди вітайтесь, намагайтесь посміхатись, вітайте зі святами. Можете трохи поспілкуватись. Загалом, вахта — це та людина, через яку проходить весь гуртожиток, тому не варто нехтувати контактом.

### Зава і коменда

З цими двома важче. По факту, чим менше ви з ними стикаєтесь, тим краще, але.. Їм часто буває потрібна якась допомога (поносити ліжка/тумбочки, заправити принтер і тд) —намагайтеся не втрачати таку можливість, тому що часто за невелику допомогу в середині року вам можуть закрити відпрацювання в кінці (білити або фарбувати стіни, чистити душ і тд). А також можуть пробачити якесь невелике порушення. Намагайтесь поводити себе адекватно та не нариватись на конфлікти, вчасно платити за гуртожиток — і зведете контакт до мінімуму.

## Пачка рекомендацій, щоб зробити ваше життя комфортніше

Більша частина комфорту вашого проживання в гуртожитку прямо залежить від **сусідів** — з ними краще дружити. Якщо дружити не виходить, то щонайменше сядьте якось усі разом, складіть **правила** і мінімальний **графік чергувань** (хто буде виносити сміття наприклад). Будьте адекватними, але не дайте вилізти собі на голову.

*В цілому, якщо в кімнаті є хоч мінімальна чистота (на столі нема тарілок з гречкою, що вже стали одним цілим, і калюж солодкої води, монстрів під другим поверхом ліжка), у вас буде набагато менше проблем з тарганами.*

**Забезпечте собі особистий простір.** Дуже зручною штукою може виявитись **шторка на ліжко.** Інструкція дуже проста — натягуєш мотузку між стовпцями і вішаєш туди плед/покривало/простирадло. Дозволяє забезпечити собі певний обмежений індивідуальний простір і трохи приватності, або хоча б обмежити себе від зайвого світла, який ваші сусіди не збираються вимикати ще декілька годин, так само як ви не збираєтесь прогинатись під них і вчитись. На першому поверсі ліжка це зробити легко, але на другому також реально, тільки потрібно вигадати за що чіпляти мотузку.

**Вчіться стукати і домовлятись.** Якщо Ви майстер втрапляти у незручні ситуації, то можна легко зібрати їх всі, як покемонів. Тому, щоб не потрапити випадково в моменти переодягання сусіда(ки) чи в час, коли до когось прийшла друга половинка, краще попереджувати про свій прихід стуком. Не відмовляйте в проханні залишити кімнату на пару годин, і скоріш за все, коли у вас виникне подібна потреба, вам підуть на зустріч.

**Створіть чат кімнати і обміняйтесь номерами телефонів і карточок.** Так, часто у всіх свої продукти, але в моменти, коли в тебе горить дедлайн, і тобі терміново потрібна банка енергетика, а сусід саме збирається піти до Фори — нема нічого краще, ніж попросити його взяти тобі щось і закинути на карту все, що винен, аби уникнути накопичення боргів. А щоб знайти когось із сусідів, коли ти повернувся додому без ключів і не можеш потрапити в кімнату, зручно писати одразу в чат, а не кожному окремо.

**Навушники — ваш друг на найближчі чотири роки.** Так, якщо ти граєш в доту, натхненно поливаючи лайкою інших гравців, це не дуже допоможе, але якщо вирішив нишком подивитись губку Боба, якийсь фільм чи (не дай бог русню, там навушники не поможуть, одразу виселення) просто передивитись уночі записану лекцію, щоб зрозуміти як робити цей бісів практикум — це стане великим плюсом. Тобі чутно, а іншим не заважає. 

**Встановіть в кімнаті мінімальну подобу режиму.** Так, в гуртожитку звикнеш до всього, але якщо одному потрібно встати на першу пару, а іншому на третю, краще все-таки дійти згоди відносно часу сна чи просто тиші. Якщо вам все ж заважає не кімнатний шум, а наприклад Поляна, альтанки чи про п’яні компанії під вікнами — сміливо купляйте собі беруші (їх можна взяти в аптеці)

*Головне не проспіть потім свій будильник.*

**Купіть собі фільтр для води.** В цілому, води набирають в декількох точках - Перша Приватна Пекарня, магазинчик біля аптеки на Олекси Тихого, чи ще якісь автомати, запитаєте в сусідів, де найближче. Хтось бере в Форі спайку півторашок. Можна скинутись з сусідами і купити фільтр для води. Можна набирати прямо з крана, на смак нормально. З мінусів - прийдеться чекати, поки фільтрується, але для вас це може бути краще, ніж брати по 10+ літрів води через день.

**Не відкладайте миття посуду на потім.** Здавалося б, максимально звичайне зауваження, мама теж так говорила, але в умовах життя в гуртожитку це безпосередньо впливає на те, наскільки легко буде відмиватись ваш посуд (наприклад каструля з гречею, що присохла) і наскільки багато тарганів бігатиме у вашій в кімнаті (а вони люблять забуті на столі тарілки із залишками їжі).

*І так, каструлі із під каш краще заливати гарячою водою, одразу як поїли, навіть якщо повернетесь до миття пізніше — вам буде значно простіше*.

**Наберіть собі коробок і банок, судочків.** Причин декілька. У коробах зручно складати як різний дріб’язок, так і просто речі, якими не дуже часто користуєтесь, канцелярію чи косметику, наприклад. А герметичні банки згодяться для зберігання круп, макарон, чая і інших продуктів. Подобається зберігати все в магазинних пачках — наберіть прищіпок чи біндерів. Готову чи привезену з дому їжу найкраще помістити у судок.

### Ще декілька порад з народу:

**Порада від Асі: У кастелянши можна попросити два матраци.**

Якщо у вас свій, то це звісно не потрібно, але якщо збираєтесь спати на виданих - вони бувають доволі тонкими, твердими і пролежаними. Раз з пружинним ліжком (дерев’яні також є) це може підпортити життя твоїй спині, тому не соромтесь просити у кастелянши два матраци - вам м’якше, а їй все одно, тільки б повернули в кінці стільки ж, скільки взяли. 

П.С Можуть і відмовити, сильно залежить від настрою

**Порада від Кості: НІКОЛИ не залишайте в холодильнику їжу, коли їдете з кімнати.**

Навіть якщо на тиждень. Або домовтесь з сусідами, щоб доїли, або просто викиньте. Коли вигрібаєш з холодоса продукти місячної (річної) давнини, тобі буде куди більш неприємно, ніж якби ти це викинув усе місяць тому. До того ж, місце в холодильнику, коли в кімнаті живе 4 людини, може закінчуватись *дуже швидко.* Аналогічно це працює з пакетом картошки, яку ви привезли з дому. Є простий універсальний принцип: xим довше воно лежить, тим більше шансів, що воно засмердить.

**Порада від Олега: НІКОЛИ не залишайте вікно відчиненим, якщо надовго їдете з кімнати.**

Здавалося б, на провітрювання можна і залишити. Але багато хто пам’ятає [чудову історію з голубами](https://pikabu.ru/story/kogda_zabyil_zakryit_okno_7448157), які поселились в кімнаті з відчиненим вікном. Та і якщо ви вирішили посушити свої труселя на підвіконні під сонечком, а раптом почався дощ, приємного мало.

**Порада від Кості: Напис Ч/Ж на туалеті не роляє.**

Звісно, якщо ви живете в блочці, вам це не сильно допоможе. А тим, хто поселився в коридорку - відповідно до мікро-опитування, більшість людей просто йде в той туалет, що ближче. Є звісно принципові товариші, які ходять на інший кінцеь коридору заради правильної літери.

**Русофобія.** Її не буває достатньо, беріть по-більше і ділітся з іншими.

>**Оригінал цього тексту від @dorime_er (російською) [тут](https://telegra.ph/Sbornik-sovetov-o-zhizni-v-obshchage-08-13)**